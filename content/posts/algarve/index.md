+++
date = '2025-10-25T19:13:44+01:00'
draft = true
title = 'Algarve'
tags = ["týdenní výlet"]
+++


Jelikož jsme se alespoň jednou chtěli podívat až na druhý konec Portugalska, naplánovali jsme na podzimní prázdniny výlet na jih - do oblasti Algarve. Měli jsme čas bohužel jen 4 dny, takže našimi hlavními cíly bylo Faro, Lagos, Benagil a Lisabon.


Pronajali jsme si auto u společnosti [Flashrent](https://maps.app.goo.gl/Lc6gACCC3uYSxrby9) v Portu. Samotné půjčení auta nebylo až tak drahé, ale jelikož se na dálnicích platí docela vysoké mýtné, tak jsme dohromady za auto, mýtné a benzín utratili celkem 380 EUR. Na druhou stranu byla dálniční síť v Portugalsku poměrně pěkná a rozlehlá.

## První den: Faro

Z Porta jsme vyráželi v poledne a naším prvním cílem bylo městečko [Faro](https://mapy.com/s/huvuzonoke) na jižním břehu Portugalska. Cesta nám trvala zhruba 5 a půl hodiny. Jelikož jsme dorazili až při západu slunce, zaparkovali jsme u [ubytování](https://mapy.com/s/rebabufoto) a pak se šli rovnou projít do centra.

{{< mapy src =https://mapy.com/s/kugutuheke >}}

Nejprve jsme se báli, že jeden večer nebude stačit na projití celého města, ale opak byl pravdou. První věc, na kterou jsme při procházce narazili, byla obří pouť, která se konala na ploše u pobřeží.

![pout](img/pout.jpg)

Dál jsme viděli přístav a historické centrum, které bylo sice pěkné, ale maličké a navíc bylo plné zaparkovaných aut, což trochu kazilo dojem.

{{< gallery >}}
  <img src="img/faro.jpg" class="grid-w50" />
  <img src="img/auta.jpg" class="grid-w50" />
{{< /gallery >}}

## Druhý den: Ria Formosa, Lagos

Město Faro ale nebylo naším hlavním cílem. Chtěli jsme navštívit hlavně jeho okolí a přírodní park [Ria Formosa](https://mapy.com/s/napobugoba). Ria Formosa je soubor ostrůvků, písečných dun a jezírek na okraji Fara. Tento park je významný jako hnízdniště spousty ptáků, kvůli těžbě soli a taky zde místní sbírají různé škeble nebo ústřice pro zdejší restuaurace.

Trasa, kterou jsme vybrali, byl okruh propojených trailů [Ludo](https://mapy.com/s/cujegolazu) a [Sao Lourenzo](https://mapy.com/s/majetatono).

{{< mapy src =https://mapy.com/s/dadacadena >}}

Zaparkovali jsme na parkovišti, které bylo značené jako placené, ale nic jsme neplatili. Pak jsme se šli projít přes most směrem k duně a písečné pláži. Pláž byla nekonečně dlouhá se žluto-oranžovým pískem a krásnými škebličkami.    

{{< gallery >}}
  <img src="img/faro_plaz.jpg" class="grid-w100" />
  <img src="img/faro_plaz2.jpg" class="grid-w50" />
  <img src="img/duna2.jpg" class="grid-w50" />
{{< /gallery >}}

Cestou po dřevěném mostě přes mokřad, který vedl od pláže, už bylo možné zahlídnout kromě mnoha druhů ptáků i krabi.

{{< carousel images="{img/krab.jpg,img/krab2.jpg,img/krab3.jpg}" >}}

V mokřadu okolo mostu bylo také mnoho místních sbírající škeble a nějaké podivné červy (asi sumýšovce rýhované).

{{< carousel images="{img/bahno.jpg,img/most.jpg,img/bahno2.jpg}" >}}

Pokud vás baví pozorování ptáků, je určitě fajn si vzít s sebou dalekohled. Zahlédli jsme například kolpíka bílého (Platalea leucorodia), kormorána velkého (Phalacrocorax carbo), kolihu velkou (Numenius arquata), kulíka mořského (Charadrius alexandrinus), volavku stříbřitou (Egretta garzetta), Pisilu čáponohou (Himantopus himantopus) 
a spousty dalších.

{{< gallery >}}
  <img src="img/ptak1.jpg" class="grid-w50" />
  <img src="img/ptak2.jpg" class="grid-w50" />
  <img src="img/ptak3.jpg" class="grid-w50" />
  <img src="img/ptak4.jpg" class="grid-w50" />
  <img src="img/ptak5.jpg" class="grid-w50" />
  <img src="img/ptak6.jpg" class="grid-w50" />
{{< /gallery >}}

Nejvíce jsme se ale těšili na plameňáky.

{{< carousel images="{img/plamenak.jpg,img/plamenak5.jpg,img/plamenak3.jpg,img/plamenak2.jpg,img/plamenak4.jpg}" >}}

Pak jsme pokračovali dál po cestě mezi jezírky.

{{< gallery >}}
  <img src="img/cesta.jpg" class="grid-w100" />
  <img src="img/voda.jpg" class="grid-w100" />
{{< /gallery >}}

Zhruba v půlce cesty se nacházely solné pláně a kopce natěžené soli.

{{< gallery >}}
  <img src="img/solne.jpg" class="grid-w50" />
  <img src="img/solne2.jpg" class="grid-w50" />
  <img src="img/sul.jpg" class="grid-w100" />
{{< /gallery >}}

Další část cesty byla poměrně šíleně značená, takže jsme chvilku šli podél golfového hřiště, kde jsme alespoň narazili na roztomilé želvy.

![zelvy](img/zelvy.jpg)

V poslední části cesty byla ještě pozorovatelna ptáků s výhledem na jezírko a golfové hřiště.

{{< carousel images="{img/pozorovatel.jpg,img/smes.jpg,img/golf.jpg}" >}}

Po procházce v parku Ria Formosa jsme cestovali dál na západ do města [Lagos](https://mapy.com/s/dadolelede), které je známé svými nádhernými pobřežními útesy, a kde nás čekala další procházka. 

{{< mapy src =https://mapy.com/s/fupusajote >}}

Měli jsme štěstí na počasí, takže nám krásně svítilo večerní slunce. Procházka byla po pěkně upravených můstkách kolem útesů a skrytých pláží.

{{< carousel images="{img/lagos2.jpg,img/mustek.jpg,img/lagos5.jpg,img/lagos4.jpg,img/lagos7.jpg,img/lagos8.jpg,img/lagos10.jpg,img/lagos11.jpg,img/lagos12.jpg}" >}}

Na jedné z pláží [Praia da Dona Ana](https://mapy.com/s/hovenuvepe) jsme se potom i vykoupali. Pláž byla opravdu nádherná bez řas a bez lidí, ale asi to bylo i díky tomu, že už byl večer.

{{< gallery >}}
  <img src="img/plaz_lagos.jpg" class="grid-w100" />
  <img src="img/plaz_lagos3.jpg" class="grid-w100" />
{{< /gallery >}}

Pak už jsme se pomalu vrátili na parkoviště a jeli se ubytovat do dalšího [ubytování](https://mapy.com/s/cofatutuno). Večer jsme ještě chtěli zajít někam na večeři, ale už nebylo skoro nic otevřeného, tak jsme zašli do nejbližšího [podniku](https://maps.app.goo.gl/9QzgPykpdDXKAgkF8), který za moc nestál. Jídlo bylo sice dobré, ale dost předražené. Alespoň jsme ale ochutnali mořskou kuchyni a místní dezert z lusků [karob (alfarroba)](https://natural.pt/news/alfarrobeira?locale=en).


## Třetí den: Sedmero visutých údolí a jeskyně Benagil

Další den ráno jsme popojeli zase trochu zpátky na východ. Vyráželi jsme okolo 9 ráno a na [parkovišti](https://mapy.com/s/bazunuhaba) u nejznámnější portugalské pláže [Praia da Marinha](https://mapy.com/s/fubefudafe) jsme zabrali poslední místo. Pokud plánujete parkovat tam, doporučuju vyrazit trochu dřív.

![marinha](img/marinha.jpg "Praia da Marinha")

Pak jsme se vydali po stezce [Sedmero visutých údolí](https://mapy.com/s/duhahabaga) směrem k jeskyni Benagil. Cesta byla trochu hůře upravená než v Lagosu, ale pořád se na ní šlo pěkně. Útesy a skalní brány byly moc pěkné, ale Lagos nás zaujal o něco víc. Také bylo znát, že okolí Benagilu je o něco turističtější.

{{< gallery >}}
  <img src="img/zapad.jpg" class="grid-w100" />
  <img src="img/slon.jpg" class="grid-w50" />
  <img src="img/termiti.jpg" class="grid-w50" />
{{< /gallery >}}

Jelikož jsme cestou míjeli spoustu lidí na kajacích, spontánně jsme se rozhodli, že to taky vyzkoušíme. Tour s kajaky jsme zakoupili u [Taruga Benagil Tours](https://tarugabenagiltours.pt/en) a jízda s průvodcem stála 25 euro na 90 min. I když to byla dost turistická atrakce, byl to opravdu zážitek a rozhodně to doporučuju. Dále je tam za podobnou cenu i možnost vyhlídkové plavby lodí po jeskyních, kterou využila moje mamka a prý to bylo taky fajn a viděli ještě víc jeskyní.

![kaja](img/kaja.jpg)

Na kajacích jsme navštívili asi 4 jeskyně včetně známé jeskyně [Benagil](https://mapy.com/s/nozuzomape).

![Benagil](img/benagil.jpg "jeskyně Benagil")

Další z jeskyní (Submarine cave), která bývá za přílivu zatopená a není bezpečné do ní jezdit při vysokých vlnách, měla z venku pouze malý vchod, takže uvnitř byla uplná tma.

![jeskyne](img/jeskyne.jpg "Submarine cave")

Po projížďce na kajacích jsme popošli ještě kousek dál na [pláž Praia do Cavalho](https://mapy.com/s/nabupohojo), kde jsme si zaplavali. Pláž byla krásná, ale bylo tam docela dost chaluh.

{{< gallery >}}
  <img src="img/benagil_plaz.jpg" class="grid-w100" />
  <img src="img/okno.jpg" class="grid-w100" />
{{< /gallery >}}

Po koupání jsme se vrátili po stejné cestě zpátky k autu a dojeli k poslednímu [ubytování](https://mapy.com/s/lucetupeno). Cesta po dálnici byla příjemná, ale ostatní silnice byly v dosti zchátralém stavu. Ubytování bylo uprostřed ničeho a bylo fakt pěkné.

## Čtvrtý den: Lisabon

Na poslední den nám hlásili hrozné počasí - déšť a bouřky. Ráno ale bylo docela pěkně, tak jsme zamířili do Lisabonu. Parkovali jsme na [parkovišti](https://maps.app.goo.gl/KLuBHs5nuFXdtG4n6) vedle vlakového a autobusového nádraží Lisabon Oriente.

My s Martinem jsme do Lisabonu zavítali už na začátku semestru, když jsme jeli volit. To jsme navštívili [LXFactory](https://mapy.com/s/rahonuhafa), kde najdete spousty streetových obchodů.

{{< gallery >}}
  <img src="img/lx.jpg" class="grid-w50" />
  <img src="img/lx2.jpg" class="grid-w50" />
{{< /gallery >}}

Také jsme si prošli [botanickou zahradu](https://mapy.com/s/bopujomuge), která stála pro studenty 2 eura a byl z ní pěkný výhled na [řeku Tejo]() a [Most 25. dubna](https://mapy.com/s/decuvumaco)..

{{< gallery >}}
  <img src="img/botanka.jpg" class="grid-w50" />
  <img src="img/botanka3.jpg" class="grid-w50" />
{{< /gallery >}}

... dál jsme navštívili [Belémskou věž](https://mapy.com/s/gukomaturo), která byla zrovna v rekonstrukci, [Památník objevitelů](https://mapy.com/s/fasogajufe), [Klášter svatého Jeronýma](https://mapy.com/s/mogosutefe), botanickou zahradu [Estufa Fria](https://mapy.com/s/resuhebeka) nebo [Park Eduarda VII.](https://mapy.com/s/loludunema). Taky jsme se stavovali ve fajn asijské restauraci [Street Chow](https://maps.app.goo.gl/ehaPnmmtJ8oaq6Xf6), kterou můžeme doporučit.

![belem](img/belem.jpg "Belémská věž")

![pamatnik](img/pamatnik.jpg "Památník objevitelů")

![zamek](img/zamek.jpg "Klášter svatého Jeronýma")

![zahrada](img/zahrada.jpg "Estufa Fria")

![kopec](img/kopec.jpg "Park Eduarda VII.")

Když jsme Lisabon navštívili podruhé, dojeli jsme z parkoviště do centra a prošli si známé vyhlídky jako [Miradouro Nossa Senhora do Monte](https://mapy.com/s/hetufepode) a [Miradouro da Graça](https://mapy.com/s/jafubusega).

![vyhled](img/vyhled.jpg)

Dále jsme viděli [Kostel svaté Engrácie](https://mapy.com/s/jovusesopo). Tam začalo prudce pršet, takže jsme se běželi schovat do nedaleké indické restaurace [Zaika-The Taste of India](https://maps.app.goo.gl/5smESpAx4u1yyu5q7), kterou můžeme doporučit.

Po obědě se počasí na chvilku uklidnilo a nás čekala [Lisabonská katedrála](https://mapy.com/s/hopetofaze), od které jsme stoupali dál k [hradu Svatého Jiří](https://mapy.com/s/munavepeku). 

![kopule](img/kopule.jpg "Kostel svaté Engrácie")

![katedrála](img/katedrala.jpg "Lisabonská katedrála")

Po cestě k hradu jsme míjeli další skvělý výhled [Miradouro das Portas do Sol](https://mapy.com/s/duvepuvava).

{{< gallery >}}
  <img src="img/vyhled3.jpg" class="grid-w100" />
  <img src="img/okynko.jpg" class="grid-w100" />
{{< /gallery >}}

Jakmile jsme vystoupali k hradu, zjistili jsme, že za vstup k němu se platí docela dost, a tak moc se rozpršelo, že jsme se na vstup vykašlali a běželi se schovat.

{{< gallery >}}
  <img src="img/brana.jpg" class="grid-w100" />
  <img src="img/socha.jpg" class="grid-w100" />
{{< /gallery >}}

 Chvilku jsme čekali než déšť přejde, ale déšť nepřestával, tak jsme to vzdali a jeli zpátky k autu. Poslední, co jsme zahlídli, bylo náměstí [Praça do Comércio](https://mapy.com/s/letadopabe).

![dest2](img/dest2.jpg "Praça do Comércio")

Původně jsme měli jet ještě dál na západní pobřeží na mys [Cape Roca](https://mapy.com/s/hasegebelu), ale předpověď byla na celé odpoledne fakt na nic, takže už jsme se vydali zpátky do Porta.
